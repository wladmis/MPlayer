<html><head><meta http-equiv="Content-Type" content="text/html; charset=ISO-8859-1"><title>10.1. TV bemenet</title><link rel="stylesheet" href="default.css" type="text/css"><meta name="generator" content="DocBook XSL Stylesheets V1.68.1"><link rel="start" href="index.html" title="MPlayer - The Movie Player"><link rel="up" href="tv.html" title="10. fejezet - TV"><link rel="prev" href="tv.html" title="10. fejezet - TV"><link rel="next" href="radio.html" title="11. fejezet - Rádió"><link rel="preface" href="howtoread.html" title="Hogyan olvasd ezt a dokumentációt"><link rel="chapter" href="intro.html" title="1. fejezet - Bevezetés"><link rel="chapter" href="install.html" title="2. fejezet - Telepítés"><link rel="chapter" href="usage.html" title="3. fejezet - Használat"><link rel="chapter" href="cd-dvd.html" title="4. fejezet - CD/DVD használat"><link rel="chapter" href="faq.html" title="5. fejezet - Gyakran ismételt kérdések"><link rel="chapter" href="containers.html" title="6. fejezet - Konténerek"><link rel="chapter" href="codecs.html" title="7. fejezet - Codec-ek"><link rel="chapter" href="video.html" title="8. fejezet - Videó kimeneti eszközök"><link rel="chapter" href="audio.html" title="9. fejezet - Audió kimeneti eszközök"><link rel="chapter" href="tv.html" title="10. fejezet - TV"><link rel="chapter" href="radio.html" title="11. fejezet - Rádió"><link rel="chapter" href="ports.html" title="12. fejezet - Portok"><link rel="chapter" href="mencoder.html" title="13. fejezet - A MEncoder használatának alapjai"><link rel="chapter" href="encoding-guide.html" title="14. fejezet - Kódolás a MEncoderrel"><link rel="appendix" href="bugreports.html" title="A. függelék - Hogyan jelentsd a hibákat"><link rel="appendix" href="bugs.html" title="B. függelék - Ismert hibák"><link rel="appendix" href="skin.html" title="C. függelék - MPlayer skin formátum"><link rel="appendix" href="history.html" title="D. függelék - Történelem"><link rel="subsection" href="tv-input.html#tv-compilation" title="10.1.1. Fordítás"><link rel="subsection" href="tv-input.html#tv-tips" title="10.1.2. Használati tippek"><link rel="subsection" href="tv-input.html#tv-examples" title="10.1.3. Példák"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">10.1. TV bemenet</th></tr><tr><td width="20%" align="left"><a accesskey="p" href="tv.html">El&#337;z&#337;</a> </td><th width="60%" align="center">10. fejezet - TV</th><td width="20%" align="right"> <a accesskey="n" href="radio.html">Következ&#337;</a></td></tr></table><hr></div><div class="sect1" lang="hu"><div class="titlepage"><div><div><h2 class="title" style="clear: both"><a name="tv-input"></a>10.1. TV bemenet</h2></div></div></div><p>
Ez a rész arról szól, hogy hogyan lehet <span class="bold"><strong>adást nézni/lementeni
V4L kompatibilis TV tunerrel</strong></span>. Lásd a man oldalt a TV-s kapcsolók és
a vezérl&#337; billenty&#369;k listájáért.
</p><div class="sect2" lang="hu"><div class="titlepage"><div><div><h3 class="title"><a name="tv-compilation"></a>10.1.1. Fordítás</h3></div></div></div><div class="procedure"><ol type="1"><li><p>
  El&#337;ször is újra fordítanod kell. A <tt class="filename">./configure</tt>
  automatikusan megtalálja a v4l dolgok kernel fejléceit és a
  <tt class="filename">/dev/video*</tt> bejegyzéseket. Ha léteznek, a TV támogatás
  be lesz építve (lásd a <tt class="filename">./configure</tt> kimenetét).
  </p></li><li><p>
  Gy&#337;z&#337;dj meg róla, hogy a tunered m&#369;ködik másik Linuxos TV szoftverrel is,
  például a <span class="application">XawTV</span>-vel.
  </p></li></ol></div></div><div class="sect2" lang="hu"><div class="titlepage"><div><div><h3 class="title"><a name="tv-tips"></a>10.1.2. Használati tippek</h3></div></div></div><p>
A kapcsolók teljes listája a man oldalon található.
Itt csak pár tippet említünk meg:
</p><div class="itemizedlist"><ul type="disc"><li><p>
Használd a <tt class="option">channels</tt> kapcsolót. Például:
</p><pre class="screen">-tv channels=26-MTV1,23-TV2</pre><p>
Magyarázat: ha ezt a kapcsolót használod, akkor csak a 26-os és a 23-as csatorna
lesz használható, és szép OSD szöveg lesz csatorna váltáskor, mely a csatorna nevét
jelzi ki. A csatorna nevében lév&#337; szóközöket a "_" karakterrel kell kicserélni.
</p></li><li><p>
Válassz valamilyen értelmes képméretet. A kp méreteinek oszthatónak kell lennie 16-tal.
</p></li><li><p>
Ha videót mentesz el úgy, hogy a függ&#337;leges felbontás nagyobb, mint a teljes
felbontás fele (pl. 288 a PAL-nál és 240 az NTSC-nél), akkor a kapott 'képkockák'
tényleg átlapolt mez&#337;párok lesznek.
Attól függ&#337;en, hogy mit akarsz csinálni a videóval, hagyhatod ebben a formában,
veszteséges deinterlacing-et hajthatsz végre vagy szétszedheted a párokat
egyedi mez&#337;kre.
</p><p>
Különben a filmed torzul a gyors mozgású jelenetek alatt és a bitráta vezérl&#337;
is valószín&#369;leg képtelen lesz az el&#337;írt bitráta megtartására, ahogy az
interlacing változások nagy mennyiség&#369; adatot eredményeznek és így nagy
sávszélességet vesznek el. A deinterlacing-et bekapcsolhatod a
<tt class="option">-vf pp=DEINT_TYPE</tt> kapcsolóval. Általában a
<tt class="option">pp=lb</tt> jó, de ez az egyéni beállításokon is múlik. A többi
deinterlacing algoritmust lásd a manuálban és próbálgasd ki &#337;ket.
</p></li><li><p>
Vágd le a felesleges helyet. Ha videót mentesz, a sarki arénák teljesen
feketék és némi zajt tartalmaznak. Ezek szintén nagy sávszélességet foglalnak
el feleslegesen. Pontosabban nem maguk a fekete területek, hanem az éles
átmenetek a fekete és a világosabb videó kép között, de ez most nem fontos
igazából. Miel&#337;tt elindítanád a mentést, állítsd be a <tt class="option">crop</tt>
kapcsoló argumentumait, így a széleknél lév&#337; vackok le lesznek vágva.
És ne feledd a képméreteket ésszer&#369; keretek között tartani.
</p></li><li><p>
Figyelj a CPU terhelésre. Legtöbbször átlépi a 90%-os határt. Ha nagy mentési
buffered van, a <span class="application">MEncoder</span> túlél egy esetleges túlterhelést
pár másodpercig, de semmi több. Jobb kikapcsolni a 3D OpenGL képerny&#337;véd&#337;ket
és a hasonló dolgokat.
</p></li><li><p>
Ne szórakozz a rendszer órával. A <span class="application">MEncoder</span> a
rendszer órát használja az A/V szinkronhoz. Ha átállítod a rendszer órát (különösen
vissza az id&#337;ben), a <span class="application">MEncoder</span> összezavarodik és
képkockákat veszítesz. Ez egy fontos dolog, ha hálózathoz kapcsolódsz és futtatsz
valamilyen id&#337; szinkronizációs szoftvert, mint pl. NTP. Ki kell kapcsolnod az
NTP-t a mentési folyamat alatt, ha megbízható mentést akarsz.
</p></li><li><p>
Ne változtasd meg az <tt class="option">outfmt</tt>-t, hacsak vagy biztos benne, hogy mit
csinálsz, vagy a kártyád/vezérl&#337;d tényleg nem támogatja az alapértelmezést
(YV12 színtér). A <span class="application">MPlayer</span>/<span class="application">MEncoder</span>
régebbi verzióiban szükséges volt a kimeneti formátum megadása. Ez a jelenlegi
kiadásban már javítva lett és az <tt class="option">outfmt</tt> már nem szükséges, az
alapértelmezés megfelel a legtöbb esetben. Például ha videót mentesz DivX-be
a <code class="systemitem">libavcodec</code> használatával és megadod
az <tt class="option">outfmt=RGB24</tt>-t a mentett kép min&#337;ségének növelése érdekében,
a mentett kép igazából kés&#337;bb lesz visszakonvertálva YV12-be így az egyetlen,
amit elérsz, az er&#337;teljes CPU használat.
</p></li><li><p>
Az I420 színtér megadásához (<tt class="option">outfmt=i420</tt>) meg kell adnod egy
<tt class="option">-vc rawi420</tt> kapcsolót is, mivel fourcc ütközés van egy Intel Indeo
videó codec-kel.
</p></li><li><p>
Rengeteg módon menthetsz el audiót. A hangot grabbelheted a hang kártyáddal is
egy a videó kártya és a line-in között lév&#337; küls&#337; kábelen keresztül, vagy a
bt878-as chip-be beépített ADC segítségével. A második esetben be kell töltened
a <span class="bold"><strong>btaudio</strong></span> vezérl&#337;t. Olvasd el a
<tt class="filename">linux/Documentation/sound/btaudio</tt> fájlt (a kernel fájában,
nem az <span class="application">MPlayer</span>ében) némi leírásért ezen vezérl&#337;
használatával kapcsolatban.
</p></li><li><p>
Ha a <span class="application">MEncoder</span> nem tudja megnyitni az audió eszközt,
gy&#337;z&#337;dj meg róla, hogy tényleg elérhet&#337;-e. Gond lehet a hang szerverekkel, mint
pl. aRts (KDE) vagy ESD (GNOME). ha full duplex hang kártyád van (majdnem
az összes hangkártya tudja már ezt manapság), és KDE-t használsz, próbáld
meg bekapcsolni a "full duplex" opciót a hangkártya tulajdonságok menüben.
</p></li></ul></div></div><div class="sect2" lang="hu"><div class="titlepage"><div><div><h3 class="title"><a name="tv-examples"></a>10.1.3. Példák</h3></div></div></div><div class="informalexample"><p>
Dummy kimenet AAlib-re :)
</p><pre class="screen">
mplayer -tv driver=dummy:width=640:height=480 -vo aa tv://</pre><p>
</p></div><div class="informalexample"><p>
Bemenet standard V4L-r&#337;l:
</p><pre class="screen">
mplayer -tv driver=v4l:width=640:height=480:outfmt=i420 -vc rawi420 -vo xv tv://</pre><p>
</p></div><div class="informalexample"><p>
Egy sokkal mesterkéltebb példa. Ezzel a <span class="application">MEncoder</span>
elmenti a teljes PAL képet, levágja a széleket és deinterlace-eli a képet
a linear blend algoritmus segítségével. Az audió 65 kbps-es állandó bitrátával
kerül tömörítésre, a LAME codec felhasználásával. Ez a beállítás megfelel&#337; a
filmek elmentéséhez.
</p><pre class="screen">
     mencoder -tv driver=v4l:width=768:height=576 \
     -ovc lavc -lavcopts vcodec=mpeg4:vbitrate=900 \
     -oac mp3lame -lameopts cbr:br=64 \
     -vf crop=720:544:24:16,pp=lb -o <em class="replaceable"><code>output.avi</code></em> tv://
</pre><p>
</p></div><div class="informalexample"><p>
This will additionally rescale the image to 384x288 and compresses the
video with the bitrate of 350kbps in high quality mode. The vqmax option
looses the quantizer and allows the video compressor to actually reach so
low bitrate even at the expense of the quality. This can be used for
capturing long TV series, where the video quality isn't so important.
</p><pre class="screen">
     mencoder -tv driver=v4l:width=768:height=576 \
     -ovc lavc -lavcopts vcodec=mpeg4:vbitrate=350:vhq:vqmax=31:keyint=300 \
     -oac mp3lame -lameopts cbr:br=48 \
     -vf crop=720:540:24:18,pp=lb,scale=384:288 -sws 1 -o <em class="replaceable"><code>output.avi</code></em> tv://
</pre><p>
Meg lehet adni kisebb képméretet is a <tt class="option">-tv</tt> kapcsolónál és ki lehet
hagyni a szoftveres méretezést, de ez a megközelítés a lehet&#337; legtöbb információt
használja fel és egy kicsit ellenállóbb a zajokkal szemben. A bt8x8 chip-ek a
pixel átlagolást csak vízszintesen tudják hardveres korlátok miatt.
</p></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="tv.html">El&#337;z&#337;</a> </td><td width="20%" align="center"><a accesskey="u" href="tv.html">Fel</a></td><td width="40%" align="right"> <a accesskey="n" href="radio.html">Következ&#337;</a></td></tr><tr><td width="40%" align="left" valign="top">10. fejezet - TV </td><td width="20%" align="center"><a accesskey="h" href="index.html">Tartalom</a></td><td width="40%" align="right" valign="top"> 11. fejezet - Rádió</td></tr></table></div></body></html>
