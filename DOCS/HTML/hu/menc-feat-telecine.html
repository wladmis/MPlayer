<html><head><meta http-equiv="Content-Type" content="text/html; charset=ISO-8859-1"><title>14.2. Mit kezdjünk a telecine-nel és az átlapolással NTSC DVD-ken</title><link rel="stylesheet" href="default.css" type="text/css"><meta name="generator" content="DocBook XSL Stylesheets V1.68.1"><link rel="start" href="index.html" title="MPlayer - The Movie Player"><link rel="up" href="encoding-guide.html" title="14. fejezet - Kódolás a MEncoderrel"><link rel="prev" href="menc-feat-dvd-mpeg4.html" title='14.1. Nagyon jó min&#337;ség&#369; MPEG-4 ("DivX") rip készítése DVD filmb&#337;l'><link rel="next" href="menc-feat-enc-libavcodec.html" title="14.3. Kódolás a libavcodec
  codec családdal"><link rel="preface" href="howtoread.html" title="Hogyan olvasd ezt a dokumentációt"><link rel="chapter" href="intro.html" title="1. fejezet - Bevezetés"><link rel="chapter" href="install.html" title="2. fejezet - Telepítés"><link rel="chapter" href="usage.html" title="3. fejezet - Használat"><link rel="chapter" href="cd-dvd.html" title="4. fejezet - CD/DVD használat"><link rel="chapter" href="faq.html" title="5. fejezet - Gyakran ismételt kérdések"><link rel="chapter" href="containers.html" title="6. fejezet - Konténerek"><link rel="chapter" href="codecs.html" title="7. fejezet - Codec-ek"><link rel="chapter" href="video.html" title="8. fejezet - Videó kimeneti eszközök"><link rel="chapter" href="audio.html" title="9. fejezet - Audió kimeneti eszközök"><link rel="chapter" href="tv.html" title="10. fejezet - TV"><link rel="chapter" href="radio.html" title="11. fejezet - Rádió"><link rel="chapter" href="ports.html" title="12. fejezet - Portok"><link rel="chapter" href="mencoder.html" title="13. fejezet - A MEncoder használatának alapjai"><link rel="chapter" href="encoding-guide.html" title="14. fejezet - Kódolás a MEncoderrel"><link rel="appendix" href="bugreports.html" title="A. függelék - Hogyan jelentsd a hibákat"><link rel="appendix" href="bugs.html" title="B. függelék - Ismert hibák"><link rel="appendix" href="skin.html" title="C. függelék - MPlayer skin formátum"><link rel="appendix" href="history.html" title="D. függelék - Történelem"><link rel="subsection" href="menc-feat-telecine.html#menc-feat-telecine-intro" title="14.2.1. Bevezetés"><link rel="subsection" href="menc-feat-telecine.html#menc-feat-telecine-ident" title="14.2.2. Hogyan állapítható meg egy videó típusa"><link rel="subsection" href="menc-feat-telecine.html#menc-feat-telecine-encode" title="14.2.3. Hogyan lehet elkódolni ezen kategóriákat"><link rel="subsection" href="menc-feat-telecine.html#menc-feat-telecine-footnotes" title="14.2.4. Lábjegyzet"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">14.2. Mit kezdjünk a telecine-nel és az átlapolással NTSC DVD-ken</th></tr><tr><td width="20%" align="left"><a accesskey="p" href="menc-feat-dvd-mpeg4.html">El&#337;z&#337;</a> </td><th width="60%" align="center">14. fejezet - Kódolás a <span class="application">MEncoder</span>rel</th><td width="20%" align="right"> <a accesskey="n" href="menc-feat-enc-libavcodec.html">Következ&#337;</a></td></tr></table><hr></div><div class="sect1" lang="hu"><div class="titlepage"><div><div><h2 class="title" style="clear: both"><a name="menc-feat-telecine"></a>14.2. Mit kezdjünk a telecine-nel és az átlapolással NTSC DVD-ken</h2></div></div></div><div class="sect2" lang="hu"><div class="titlepage"><div><div><h3 class="title"><a name="menc-feat-telecine-intro"></a>14.2.1. Bevezetés</h3></div></div></div><p><b>Mi az a telecine? </b>
  Ha nem érted teljesen, ami ebben a dokumentumban le van írva, olvasd el a
  <a href="http://en.wikipedia.org/wiki/Telecine" target="_top">Wikipedia telecine szócikkét</a>.
  Ez egy érthet&#337; és meglehet&#337;sen átfogó leírás arról, hogy mi is az
  a telecine.
</p><p><b>Megjegyzés a számokhoz. </b>
  Sok dokumentáció, beleértve a fent belinkeltet is, az NTSC videó mez&#337;
  per másodperc értékét 59.94-ként határozza meg, és a megfelel&#337; képkocka
  per másodperc értéket 29.97-nek (telecine-s és átlapolt) és 23.976-nak
  írja (progresszív). Az egyszer&#369;ség kedvéért sok dokumentáció még ezeket
  a számokat is lekerekíti 60-ra, 30-ra és 24-re.
</p><p>
  Pontosan fogalmazva az összes szám csak közelítés. A fekete-fehér
  NTSC videó pontosan 60 mez&#337; per másodperces volt, de kés&#337;bb 60000/1001-et
  választottak, hogy a szín adatokat hozzáigazítsák, de kompatibilisek
  maradjanak a kortárs fekete-fehér televíziókkal. A digitális NTSC videó
  (mint ami a DVD-n van) is 60000/1001 mez&#337; per másodperces. Ebb&#337;l származik,
  hogy az átlapolt és telecine-lt videó 30000/1001 képkocka per másodperces;
  a progresszív videó 24000/1001 képkocka per másodperces.
</p><p>
  A <span class="application">MEncoder</span> dokumentációjának régebbi változatai
  és számos archivált levelezési listára küldött levél az 59.94-re, 29.97-re
  és a 23.976-ra hivatkozik. Az összes <span class="application">MEncoder</span>
  dokumentáció frissítve lett a tört számokra és neked is ajánlatos ezeket
  használni.
</p><p>
  <tt class="option">-ofps 23.976</tt> helytelen.
  <tt class="option">-ofps 24000/1001</tt> használandó helyette.
</p><p><b>Hogyan használják a telecine-t. </b>
  Az összes videónak, amit NTSC televízión szándékoznak megjeleníteni,
  60000/1001 mez&#337; per másodperc sebesség&#369;nek kell lennie. A TV-nek készített
  filmeket és show-kat gyakran direkt 60000/1001 mez&#337; per másodperces sebességgel
  fényképezik, de a mozifilmek nagy része 24 vagy 24000/1001 képkocka per
  másodperccel készül. Amikor a mozis film DVD-jét készítik, a videót egy
  telecine-nek nevezett eljárás keretében televíziós formátumra konvertálják.
</p><p>
  Egy DVD-n a videót tulajdonképpen soha sem 60000/1001 mez&#337; per másodperccel
  tárolják. Abban a videóban, ami eredetileg 60000/1001-es volt, egy pár
  mez&#337; alkot egy képkockát, 30000/1001 képkocka per másodperces sebességet
  eredményezve. A hardveres DVD lejátszók ezután beolvasnak egy, a videó
  folyamban benne lév&#337; jelz&#337;t, hogy megállapítsák, hogy a páros vagy páratlan
  sorszámú sorok alkotják-e az els&#337; mez&#337;t.
</p><p>
  Általában a 24000/1001 képkocka per másodperces tartalom változatlan
  marad, ha DVD-re kódolják és a DVD lejátszónak kell telecine-t végezni
  menet közben. De néha a videót a DVD-re mentés <span class="emphasis"><em>el&#337;tt</em></span>
  telecine-lik, akkor is, ha eredetileg 24000/1001 képkocka per másodperces
  volt, így 60000/1001 mez&#337; per másodperces lesz, és a lemezen 30000/1001
  képkocka per másodpercesként tárolódik.
</p><p>
  Ha megnézed az egyes képkockákat az 60000/1001 mez&#337; per másodperces videóban,
  telecine-lt vagy sem, az átlapolás tisztán látható bármilyen mozgásnál, mert
  az egyik mez&#337; (mondjuk a páros sorszámú sorok) id&#337;ben 1/(60000/1001)
  másodperccel kés&#337;bbi történést reprezentál, mint a másik. Átlapolt videó
  számítógépen történ&#337; lejátszáskor rondán néz ki, mert egyrészt a monitornak
  nagyobb a felbontása, másrészt mert a videót kockáról kockára mutatja meg,
  mez&#337;r&#337;l mez&#337;re történ&#337; lejátszás helyett.
</p><div class="itemizedlist"><p class="title"><b>Megjegyzések:</b></p><ul type="disc"><li><p>
  Ez a rész csak NTSC DVD-re vonatkozik, nem a PAL-ra.
  </p></li><li><p>
  A <span class="application">MEncoder</span> példa sorok a dokumentumban
  <span class="bold"><strong>nem</strong></span> hétköznapi felhasználásra lettek
  írva. Csak a legalapvet&#337;bb dolgokat mutatják, ami a megfelel&#337; kategóriába
  tartozó videók kódolásához szükséges. A jó DVD rip-ek készítése vagy a
  <code class="systemitem">libavcodec</code> finomhangolása a
  maximális min&#337;ség eléréséhez nem tartozik ezen dokumentum célkit&#369;zései közé.
  </p></li><li><p>
  Sok megjegyzés vonatkozik erre a leírásra, melyek így vannak jelölve:
  <a href="menc-feat-telecine.html#menc-feat-telecine-footnotes" title="14.2.4. Lábjegyzet">[1]</a>
  </p></li></ul></div></div><div class="sect2" lang="hu"><div class="titlepage"><div><div><h3 class="title"><a name="menc-feat-telecine-ident"></a>14.2.2. Hogyan állapítható meg egy videó típusa</h3></div></div></div><div class="sect3" lang="hu"><div class="titlepage"><div><div><h4 class="title"><a name="menc-feat-telecine-ident-progressive"></a>14.2.2.1. Progresszív</h4></div></div></div><p>
  A progresszív videót eredetileg 24000/1001 fps-sel rögzítették és változtatás
  nélkül tárolják a DVD-n.
</p><p>
  Ha egy progressive DVD-t az <span class="application">MPlayer</span>rel játszasz
  le, az <span class="application">MPlayer</span> a következ&#337; sort fogja kiírni,
  amint a film lejátszása megkezd&#337;dik:

  </p><pre class="screen"> demux_mpg: 24000/1001 fps progressive NTSC content detected, switching framerate.</pre><p>
  
  magyarul:
  </p><pre class="screen"> demux_mpg: 24000/1001 fps progresszív NTSC formátumot találtam, frameráta váltás.</pre><p>

  Ett&#337;l a ponttól kezdve a demux_mpg soha sem mondhatja azt, hogy
  "30000/1001 fps NTSC formátumot" talált.
</p><p>
  Ha progresszív videót nézel, soha nem láthatod meg az átlapolást. De vigyázz,
  néha pár telecine-s bit belekeveredik oda, ahol nem számítasz rá. Én DVD-n lév&#337;
  TV m&#369;soroknál láttam egy másodpercnyi telecine-t minden jelenet váltáskor vagy
  véletlen helyeken történ&#337; belenézéskor. Egyszer láttam olyan DVD-t is, aminek
  az els&#337; fele progresszív volt, a második fele pedig telecine-s. Ha
  <span class="emphasis"><em>tényleg</em></span> biztosra akarsz menni, átvizsgálhatod az egész
  filmet:

  </p><pre class="screen">mplayer dvd://1 -nosound -vo null -benchmark</pre><p>

  A <tt class="option">-benchmark</tt> kapcsoló határása az
  <span class="application">MPlayer</span> olyan gyorsan játsza le a filmet, amennyire
  csak lehetséges; a hardveredt&#337;l függ&#337;en sokáig is eltarthat. Minden esetben,
  ha a demux_mpg frameráta váltást észlel, a fenti sor azonnal megmutatja neked
  a váltás idejét.
</p><p>
  Néha a progresszív videóra "soft-telecine"-ként hivatkoznak,
  mert a DVD lejátszónak kell ezt telecine-elnie.
</p></div><div class="sect3" lang="hu"><div class="titlepage"><div><div><h4 class="title"><a name="menc-feat-telecine-ident-telecined"></a>14.2.2.2. Telecine-lt</h4></div></div></div><p>
  A telecine-lt videót eredetileg 24000/1001 fps-sel vették fel, de telecine-lve lett
  a DVD-re írás <span class="emphasis"><em>el&#337;tt</em></span>.
</p><p>
  Az <span class="application">MPlayer</span> nem ír semmilyen frameráta változást,
  ha telecine-lt videót játszik le.
</p><p>
  Egy telecine-lt videó nézésekor átlapolási hibákat láthatsz, amik miatt
  "villoghat" a kép: ismétl&#337;d&#337;en megjelennek majd elt&#369;nnek.
  Ezt jobban megfigyelheted így:
  </p><div class="orderedlist"><ol type="1"><li><pre class="screen">mplayer dvd://1</pre></li><li><p>
    Menj egy mozgást ábrázoló részhez.
    </p></li><li><p>
    Használd a <span class="keycap"><b>.</b></span> gombot az egy képkockával történ&#337; el&#337;reléptetéshez.
    </p></li><li><p>
    Nézd meg az átlapoltnak látszó és a progresszívnak látszó képkockák
    mintáját. Ha a minta, amit látsz PPPII, PPPII, PPPII,... akkor a
    videó telecine-lt. Ha valami más mintát látsz, akkor a videót lehet,
    hogy egy másik, nem szabványos módszerrel telecine-lték;
    a <span class="application">MEncoder</span> nem tudja veszteségmentesen
    átkonvertálni a nem-sabványos telecine-t progresszívba. Ha egyáltalán
    nem látsz semmilyen mintát, akkor valószín&#369;leg átlapolt.
    </p></li></ol></div><p>
</p><p>
  Néha a DVD-ken lév&#337; telecine-lt videót "hard-telecine"-nak is hívják.
  Mivel a hard-telecine már 60000/1001 mez&#337; per másodperces, a DVD lejátszó
  mindenféle manipulálás nélkül játsza le a videót.
</p><p>
  A másik módszer a telecine-lt forrás felismerésére a forrás megtekintése
  a <tt class="option">-vf pullup</tt> és <tt class="option">-v</tt> kapcsolók parancssorhoz
  történ&#337; hozzáadásával. Így megnézheted, hogy a <tt class="option">pullup</tt> hogyan
  illeszkedik a képkockákhoz. Ha a forrás telecine-s, a konzolon egy 3:2-es
  mintát kell látnod, melyben <code class="systemitem">0+.1.+2</code> és
  <code class="systemitem">0++1</code> váltakozik.
  Ennek a technikának megvan az az el&#337;nye, hogy nem kell a forrást nézned
  az azonosításhoz, ami akkor jó, ha automatizálni szeretnéd a kódolási
  folyamatot vagy távolról, lassú kapcsolaton keresztül szeretnéd megcsinálni.
</p></div><div class="sect3" lang="hu"><div class="titlepage"><div><div><h4 class="title"><a name="menc-feat-telecine-ident-interlaced"></a>14.2.2.3. Átlapolt</h4></div></div></div><p>
  Az átlapolt videót eredetileg 60000/1001 mez&#337; per másodperc sebességgel filmezték
  és 30000/1001 képkocka per másodperccel került fel a DVD-re. Az átlapolási effektus
  (gyakran "combing"-nak hívják) a mez&#337; párok képkockává történ&#337;
  egyesítésének eredménye. Minden mez&#337;nek 1/(60000/1001) másodpercnyire kellene lennie
  egymástól, megjelenítésnél a különbség szemmel látható.
</p><p>
  Akár csak a telecine-s videóknál, az <span class="application">MPlayer</span>nek
  a nem kell semmiféle frameráta változásról értesítenie átlapolt videók
  lejátszásakor.
</p><p>
  Ha egy átlapolt videót közelebbr&#337;l megnézel képkocka-léptetéssel a
  <span class="keycap"><b>.</b></span> gombot nyomogatva, megláthatod, hogy minden egyes képkocka átlapolt.
</p></div><div class="sect3" lang="hu"><div class="titlepage"><div><div><h4 class="title"><a name="menc-feat-telecine-ident-mixedpt"></a>14.2.2.4. Kevert progresszív és telecine</h4></div></div></div><p>
  Az összes "kevert progresszív és telecine" videót eredetileg
  24000/1001 képkocka per másodperccel rögzítették, de egyes részei utólag
  telecine-lve lettek.
</p><p>
  Ha az <span class="application">MPlayer</span> ilyen videót játszik le,
  (sokszor ismétl&#337;d&#337;en) oda-vissza vált "30000/1001 fps NTSC" és
  "24000/1001 fps progresszív NTSC" között. Figyeld az
  <span class="application">MPlayer</span> kimenetének alját, ott megláthatod
  az üzeneteket.
</p><p>
  Nézd meg a "30000/1001 fps NTSC" részeket, és meggy&#337;z&#337;dhetsz róla,
  hogy telecine-ltek, nem csak átlapoltak.
</p></div><div class="sect3" lang="hu"><div class="titlepage"><div><div><h4 class="title"><a name="menc-feat-telecine-ident-mixedpi"></a>14.2.2.5. Kevert progresszív és átlapolt</h4></div></div></div><p>
  "Kevert progresszív és átlapolt" tartalomnál a progresszív
  és az átlapolt videót összeillesztették.
</p><p>
  Ez a kategória ugyan úgy viselkedik, mint a "kevert progresszív és telecine",
  egészen addig, amíg meg nem vizsgálod a 30000/1001 fps-es részeket és észre
  nem veszed, hogy nincs bennük telecine minta.
</p></div></div><div class="sect2" lang="hu"><div class="titlepage"><div><div><h3 class="title"><a name="menc-feat-telecine-encode"></a>14.2.3. Hogyan lehet elkódolni ezen kategóriákat</h3></div></div></div><p>
  Ahogy említettem az elején, például a <span class="application">MEncoder</span>
  alábbi parancssorai <span class="bold"><strong>nem</strong></span> igazán használhatóak;
  csak demonstrálják a minimum paramétereket az egyes kategóriák megfelel&#337; kódolásához.
</p><div class="sect3" lang="hu"><div class="titlepage"><div><div><h4 class="title"><a name="menc-feat-telecine-encode-progressive"></a>14.2.3.1. Progresszív</h4></div></div></div><p>
  A progresszív videóhoz nem kell semmilyen különleges sz&#369;rés. Az egyetlen
  paraméterm, amit biztosan használnod kell, az a
  <tt class="option">-ofps 24000/1001</tt>. Egyébként a <span class="application">MEncoder</span>
  30000/1001 fps-sel és duplikált képkockákkal próbál kódolni.
</p><p>
  </p><pre class="screen">mencoder dvd://1 -oac copy -ovc lavc -ofps 24000/1001</pre><p>
</p><p>
  Gyakran az az eset áll fenn, hogy a videó progresszívnek t&#369;nik, de valójában
  nagyon rövid telecine-s részek vannak belekeverve. Ha nem vagy biztos
  a dolgodban, a legbiztonságosabb, ha
  <a href="menc-feat-telecine.html#menc-feat-telecine-encode-mixedpt" title="14.2.3.4. Kevert progresszív és telecine">kevert progresszív és telecine-lt</a>
  videóként kezeled. A teljesítményvesztés kicsi
  <a href="menc-feat-telecine.html#menc-feat-telecine-footnotes" title="14.2.4. Lábjegyzet">[3]</a>.
</p></div><div class="sect3" lang="hu"><div class="titlepage"><div><div><h4 class="title"><a name="menc-feat-telecine-encode-telecined"></a>14.2.3.2. Telecine-lt</h4></div></div></div><p>
  A telecine visszafordítható, hogy megkapd az eredeti 24000/1001-es
  tartalmat, egy inverz-telecine-nek nevezett eljárással.
  Az <span class="application">MPlayer</span> számos sz&#369;r&#337;vel rendelkezik ennek
  az elvégzéséhez; a legjobb sz&#369;r&#337; a <tt class="option">pullup</tt> le van írva
  a <a href="menc-feat-telecine.html#menc-feat-telecine-encode-mixedpt" title="14.2.3.4. Kevert progresszív és telecine">kevert progresszív és telecine</a>
  részben.
</p></div><div class="sect3" lang="hu"><div class="titlepage"><div><div><h4 class="title"><a name="menc-feat-telecine-encode-interlaced"></a>14.2.3.3. Átlapolt</h4></div></div></div><p>
  A legtöbb gyakorlati esetben nem lehetséges a teljes progresszív videó
  visszanyerése az átlapolt tartalomból. Az egyetlen út ehhez a függ&#337;leges
  felbontás felének elvesztése nélkül a frameráta megduplázása és
  "megtippelni", hogy mi kellene minden egyes mez&#337; megfelel&#337; sorainak
  felépítéséhez (ennek vannak hátrányai - lásd a 3. módszert).
</p><div class="orderedlist"><ol type="1"><li><p>

  Kódold el a videót átlapolt formában. Normális esetben az átlapolás
  eléggé odavág a kódoló tömörítési képességeinek, de a
  <code class="systemitem">libavcodec</code>nek van két
  paramétere speciálisan az átlapolt videó tárolásának egy kicsit jobb
  kezeléséhez: <tt class="option"> ildct</tt> és <tt class="option">ilme</tt>. Az
  <tt class="option">mbd=2</tt> használata is javasolt
  <a href="menc-feat-telecine.html#menc-feat-telecine-footnotes" title="14.2.4. Lábjegyzet">[2] </a>, mert ez a
  makroblokkokat nem-átlapoltként fogja elkódolni azokon a helyeken, ahol
  nincs mozgás. Ügyelj rá, hogy itt a <tt class="option">-ofps</tt> NEM kell.

  </p><pre class="screen">mencoder dvd://1 -oac copy -ovc lavc -lavcopts ildct:ilme:mbd=2</pre><p>
  </p></li><li><p>
  Használj deinterlacing sz&#369;r&#337;t a kódolás el&#337;tt. Számos közül választhatsz,
  mindegyiknek megvan a maga el&#337;nye és hátránya. Lásd az <tt class="option">mplayer -pphelp</tt>
  kimenetét, hogy megtudd, mit használhatsz (grep-pelj a "deint"-re),
  és keress az <a href="http://www.mplayerhq.hu/design7/info.html#mailing_lists" target="_top">
  MPlayer levelezési listáin</a> a sok beszélgetés között, ami a különböz&#337;
  sz&#369;r&#337;kr&#337;l szól. A frameráta itt sem változik, így nem kell
  <tt class="option">-ofps</tt>. A deinterlacing-et a vágás után
  <a href="menc-feat-telecine.html#menc-feat-telecine-footnotes" title="14.2.4. Lábjegyzet">[1]</a> és a méretezés
  el&#337;tt kell elvégezni.

  </p><pre class="screen">mencoder dvd://1 -oac copy -vf pp=lb -ovc lavc</pre><p>
  </p></li><li><p>
  Sajnos ez a kapcsoló hibás a <span class="application">MEncoder</span>ben;
  talán a <span class="application">MEncoder G2</span>-vel m&#369;ködni fog, de itt
  most még nem. Belefuthatsz fagyásokba. Egyébként a <tt class="option"> -vf
  tfields</tt> célja az lenne, hogy teljes képkockát készít mindegyik
  mez&#337;b&#337;l, ami miatt a frameráta 60000/1001 lesz. Ennek a megközelítésnek az
  az el&#337;nye, hogy soha nincs adatvesztés; habár mivel minden egyes kocka
  csak egy mez&#337;b&#337;l keletkezik, a hiányzó sorokat valahogy interpolálni kell.
  Igazából nincs jó módszer a hiányzó adat összegy&#369;jtésére és így az
  eredmény kicsit úgy fog kinézni, mint amikor valamilyen deinterlacing
  sz&#369;r&#337;t használsz. A hiányzó sorok generálása egyéb dolgokat idéz el&#337;,
  egyszer&#369;en mivel az adat mennyisége megduplázódik. Így, nagyobb kódolási
  bitráták szükségesek a min&#337;ség megtartásához, és nagyobb CPU teljesítmény
  mind a kódoláshoz, mind a dekódoláshoz. A tfield-eknek számos különböz&#337;
  opciójuk van az egyes képkockákban hiányzó sorok el&#337;állításához. Ha ezt a
  módszert használod, akkor nézd meg a manual-t és válassz, hogy melyik
  opcióval néz ki legjobban az anyagod. Figyelj rá, hogy ha
  <tt class="option">tfield</tt>-eket használsz,
  mind a <tt class="option">-fps</tt>-nek, mind a <tt class="option">-ofps</tt>-nek az eredeti
  forrásod framerátájának kétszeresét <span class="bold"><strong>kell megadnod</strong></span>.

  </p><pre class="screen">mencoder dvd://1 -oac copy -vf tfields=2 -ovc lavc -fps 60000/1001 -ofps 60000/1001</pre><p>
  </p></li><li><p>
  Ha drasztikus downscaling-et tervezel, kiszedhetsz és elkódolhatsz egy mez&#337;t is
  a kett&#337; helyett. Természetesen így elveszíted a függ&#337;leges felbontás
  felét, de ha downscaling-et tervezel legfeljebb az eredeti 1/2-ével, a
  veszteség nem számottev&#337;. Az eredmény egy progresszív 30000/1001 képkocka per
  másodperces fájl lesz. Az helyes eljárás a <tt class="option">-vf field</tt>
  használata, majd vágás <a href="menc-feat-telecine.html#menc-feat-telecine-footnotes" title="14.2.4. Lábjegyzet">[1]</a>
  és megfelel&#337; méretezés. Emlékezz, hogy be kell állítanod a méretarányt a
  felezett függ&#337;leges felbontásnak megfelel&#337;en.

  </p><pre class="screen">mencoder dvd://1 -oac copy -vf field=0 -ovc lavc</pre><p>
  </p></li></ol></div></div><div class="sect3" lang="hu"><div class="titlepage"><div><div><h4 class="title"><a name="menc-feat-telecine-encode-mixedpt"></a>14.2.3.4. Kevert progresszív és telecine</h4></div></div></div><p>
  Ahhoz, hogy egy kevert, progresszív és telecine-s videót teljesen
  progresszív videóvá konvertálj, a telecine-lt részeket
  inverz-telecine-elni kell. Ez háromféle képpen végezhet&#337; el,
  mint ahogy az lejjebb látható. Figyelj rá, hogy <span class="bold"><strong>mindig</strong></span>
  az inverse-telecine legyen meg bármilyen átméretezés el&#337;tt; hacsak
  nem vagy teljesen biztos a dolgodban, és az inverse-telecine legyen a
  vágás el&#337;tt is <a href="menc-feat-telecine.html#menc-feat-telecine-footnotes" title="14.2.4. Lábjegyzet">[1]</a>.
  A <tt class="option">-ofps 24000/1001</tt> kell ide, mert a kimeneti videó 24000/1001
  képkocka per másodperc sebesség&#369; lesz.
</p><div class="itemizedlist"><ul type="disc"><li><p>
  A <tt class="option">-vf pullup</tt> a telecine-s részek inverz-telecine-léséhez
  lett tervezve úgy, hogy a progresszív adatokat érintetlenül hagyja.
  A helyes m&#369;ködéshez a <tt class="option">pullup</tt>-ot
  a <tt class="option">softskip</tt> sz&#369;r&#337;nek <span class="bold"><strong>kell</strong></span>
  követnie, különben a <span class="application">MEncoder</span> összeomlik.
  Ennek ellenére a <tt class="option">pullup</tt> a legtisztább és legjobb módszer
  mind a telecine-s, mind a "kevert progresszív és telecine-s"
  videók elkódolásához.

  </p><pre class="screen">mencoder dvd://1 -oac copy -vf pullup,softskip -ovc lavc -ofps 24000/1001</pre><p>
  </p></li><li><p>
  A másik módszer, a telecine-s részek inverz-telecine-lése helyett a
  nem-telecine-s részek telecine-lése majd a teljes videó
  inverz-telecine-lése. Zavarosan hangzik? A softpulldown egy olyan sz&#369;r&#337;,
  ami végigmegy a videón és a teljes fájlt telecine-li. Ha a softpulldown-t
  vagy <tt class="option">detc</tt> vagy <tt class="option">ivtc</tt> követi, a végs&#337;
  eredmény teljesen progresszív lesz. A <tt class="option">-ofps 24000/1001</tt>
  kapcsolót meg kell adni.

  </p><pre class="screen">mencoder dvd://1 -oac copy -vf softpulldown,ivtc=1 -ovc lavc -ofps 24000/1001</pre><p>
  </p></li><li><p>
  Én magam nem használtam a <tt class="option">-vf filmdint</tt>-et, de álljon itt
  D Richard Felker III hozzászólása:

  </p><div class="blockquote"><blockquote class="blockquote"><p>Rendben, de IMO inkább deinterlace-t próbálj
    a túl gyakori inverz telecine helyett (inkább settop DVD
    lejátszók &amp; progresszív TV-k) ami csúnya vibrálást és egyéb
    jelenségeket okoz. Ha használni akarod, el kell töltened egy kis
    id&#337;t az opciók próbálgatásával és az eredmény megfigyelésével,
    hogy biztos légy benne, nem rontja el az egészet.</p></blockquote></div><p>
  </p></li></ul></div></div><div class="sect3" lang="hu"><div class="titlepage"><div><div><h4 class="title"><a name="menc-feat-telecine-encode-mixedpi"></a>14.2.3.5. Kevert progresszív és átlapolt</h4></div></div></div><p>
  Két módon kezelheted ezt a kategóriát, mindkett&#337; kompromisszum. Az
  id&#337;tartam/hely alapján kell döntened.
</p><div class="itemizedlist"><ul type="disc"><li><p>
  Kezeld úgy, mintha progresszív lenne. Az átlapolt részek átlapoltnak
  látszanak és néhány átlapolt mez&#337;t el kell dobni, ami egyenletlen
  ugrásokat eredményez. Használhatsz utófeldolgozó sz&#369;r&#337;t, ha akarsz,
  de ez kissé rontja a progresszív részeket.
  </p><p>
  Ez az opció használhatatlan akkor, ha a videót egy átlapolt eszközön
  akarod megjeleníteni (TV kártyával például). Ha átlapolt képkockáid
  vannak 24000/1001 képkocka per másodperces videóban, telecine-lve
  lesznek a progresszív képkockákkal együtt. Az átlapolt "képkockák"
  fele három mez&#337; hosszon lesz látható (3/(60000/1001) másodperc), ami
  kattanó "visszaugrás az id&#337;ben" egy olyan effektus, ami
  nagyon rosszul néz ki. Ha mégis kísérletezel ezzel, használnod
  <span class="bold"><strong>kell</strong></span> egy deinterlacing sz&#369;r&#337;t, mint
  pl. az <tt class="option">lb</tt> vagy az <tt class="option">l5</tt>.
  </p><p>
  Rossz ötlet a progresszív megjelenítéshez is. Eldobja az egymást
  követ&#337; átlapolt mez&#337;párokat, megszakítva ezzel a folyamatosságot,
  ami sokkal szembet&#369;n&#337;bb, mint a második módszer, ami néhány
  progresszív képkockát duplán mutat. A 30000/1001 képkocka per
  másodperces átlapolt videó amúgy is egy kicsit fodrozódó mert
  igazából 60000/1001 mez&#337; per másodperc sebességgel kellene
  megjeleníteni, így a duplikált képkockák nem látszanak annyira.
  </p><p>
  Mindkét esetben érdemes megnézni a tartalmat és eldönteni, hogy
  hogyan szeretnéd megjeleníteni. Ha a videó 90%-ban progresszív és
  soha nem akarod TV-n lejátszani, akkor a progresszív megközelítést
  fogod el&#337;nyben részesíteni. Ha csak félig progresszív, akkor
  valószín&#369;leg átlapoltként akarod elkódolni az egészet.
  </p></li><li><p>
  Kezeld teljesen átlapoltként. A progresszív részekben néhány
  képkockát meg kell duplázni, ami egyenl&#337;tlen ugrásokat eredményez.
  De hangsúlyozom, a deinterlacing sz&#369;r&#337;k rontják a progresszív részeket.
  </p></li></ul></div></div></div><div class="sect2" lang="hu"><div class="titlepage"><div><div><h3 class="title"><a name="menc-feat-telecine-footnotes"></a>14.2.4. Lábjegyzet</h3></div></div></div><div class="orderedlist"><ol type="1"><li><p><b>A vágásról: </b>
  A videó adatot a DVD-ken egy úgynevezett YUV 4:2:0 formátumban tárolják.
  A YUV videóban a luma ("fényer&#337;") és a chroma ("szín")
  külön tárolódik. Mivel az emberi szem valamivel érzéketlenebb a színre,
  mint a fényer&#337;re, a YUV 4:2:0 képen csak egy chroma pixel jut minden
  négy luma pixelre. Egy progresszív képen minden négy luma pixel által
  alkotott négyzetben (kett&#337; mindkét oldalon) egy közös chroma pixel van.
  A progresszív YUV 4:2:0-t le kell vágnod páros felbontásúra és páros
  offszetet kell használnod. Például a
  <tt class="option">crop=716:380:2:26</tt> jó de a
  <tt class="option">crop=716:380:3:26 </tt> nem.
  </p><p>
  Ha átlapolt YUV 4:2:0-lal van dolgod, a szituáció egy kicsit bonyolódik.
  Ahelyett, hogy az egy <span class="emphasis"><em>képkockában</em></span> lév&#337; mind a
  négy luma pixel osztozna egy chroma pixelen, a <span class="emphasis"><em>mez&#337;ben</em></span>
  lév&#337; négy luma osztozik egy chroma pixelen. Ha a mez&#337;k át vannak
  lapolva egy képkocka felépítéséhez, minden egyes scanline egy pixel
  magas. Nos, ahelyett, hogy a négy luma pixel egy négyszögben lenne,
  két pixel van egymás mellett, a másik kett&#337; két scanline-nal lejjebb
  van egymás mellett. A két luma pixel a közbees&#337; scanline-on a másik
  mez&#337;b&#337;l van és így egy másik chroma pixel tartozik hozzájuk és két
  darab, két scanline távolságra lév&#337; luma pixel. Mindezen keverés
  teszi szükségessé azt, hogy a függ&#337;leges vágási dimenzióknak és az
  offszeteknek néggyel oszthatóaknak kell lenniük. A vízszintes maradhat
  páros.
  </p><p>
  A telecine-lt videóknál javaslom, hogy a vágást az inverz telecine
  után ejtsd meg. Ha a videó már progresszív, csak páros számokkal el
  kell vágnod. Ha ki akarod használni azt a sebességnövekedést, amit a
  vágás rejteget magában, akkor függ&#337;legesen négy többszörösével kell
  vágnod, különben az inverz-telecine sz&#369;r&#337; nem kap megfelel&#337; adatokat.
  </p><p>
  Az átlapolt (nem telecine-lt) videónál függ&#337;legesen mindig négy
  többszörösével kell vágnod, hacsak nem használod a <tt class="option">-vf
  field</tt>-et a vágás el&#337;tt.
  </p></li><li><p><b>A kódolási paraméterekr&#337;l és a min&#337;ségr&#337;l: </b>
  Csak mert itt javasoltam az <tt class="option">mbd=2</tt>-t, nem jelenti
  azt, hogy máshol ne lehetne használni. A <tt class="option">trell</tt>-lel
  együtt az <tt class="option">mbd=2</tt> egyike a két <code class="systemitem">libavcodec</code> kapcsolóknak, amik legjobban
  növelik a min&#337;séget és igazából mindig ajánlott ezt a kett&#337;t
  használni, kivéve ha tilos a kódolási sebesség rontása (pl. valós
  idej&#369; kódolás). Még számos egyéb opciója van a <code class="systemitem">libavcodec</code>-nek, ami növeli a kódolás
  min&#337;ségét (és csökkenti a kódolás sebességét) de az már túlmutat ezen
  dokumentum célkit&#369;zésein.
  </p></li><li><p><b>A pullup teljesítményér&#337;l: </b>
  Bátran használhatod a <tt class="option">pullup</tt>-ot (a <tt class="option">softskip</tt>pel
  együtt) a progresszív videókon és ez általában jó ötlet, hacsak a forrás
  nem egyértelm&#369;en teljesen progresszív. A teljesítményveszteség kicsi az
  esetek többségében. Nagyon ritka kódolási esetekben a <tt class="option">pullup</tt>
  a <span class="application">MEncoder</span> 50%-os lassulását okozhatja.
  A zenefeldolgozás hozzáadása és a fejlett <tt class="option">lavcopts</tt>
  háttérbe szorítja ezt a különbséget, a <tt class="option">pullup</tt> miatti
  teljesítményromlást 2%-ra csökkentve.
  </p></li></ol></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="menc-feat-dvd-mpeg4.html">El&#337;z&#337;</a> </td><td width="20%" align="center"><a accesskey="u" href="encoding-guide.html">Fel</a></td><td width="40%" align="right"> <a accesskey="n" href="menc-feat-enc-libavcodec.html">Következ&#337;</a></td></tr><tr><td width="40%" align="left" valign="top">14.1. Nagyon jó min&#337;ség&#369; MPEG-4 ("DivX") rip készítése DVD filmb&#337;l </td><td width="20%" align="center"><a accesskey="h" href="index.html">Tartalom</a></td><td width="40%" align="right" valign="top"> 14.3. Kódolás a <code class="systemitem">libavcodec</code>
  codec családdal</td></tr></table></div></body></html>
